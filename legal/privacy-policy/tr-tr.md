# Gizlilik Politikası

Güncelleme: 2 Ocak 2026

Yürürlük: 9 Ocak 2026

Bilimetri'den faydalanarak verilerinizi bizimle paylaşma konusunda bize güvenirsiniz. Verilerinizin gizliliğinin ve korunmasının çok büyük ve önemli bir sorumluluk olduğunu bildiğimiz için verilerinizi korumak ve kontrolün sizde kalmasını sağlamak için çok çaba gösteririz.

Bu Gizlilik Politikası ("Gizlilik Bildirimi") ile hangi verileri neden topladığımız, nasıl işlediğimiz, bilgilerinizi nasıl yönetebileceğiniz ve silebileceğiniz gibi konularda sizleri aydınlatmayı hedefliyoruz. Bilimetri ("biz", "bizim", "bize") Hizmetleri'ni kullanmanız durumunda bu Gizlilik Politikası'nın şartlarını ve hükümlerini kabul etmiş sayılırsınız.

Bilimetri, Sci-Hook Organizasyonu'nun resmî projesi olduğu için [Sci-Hook Organizasyonu'nun Gizlilik Bildirimi](https://policies.scihook.org/privacy-policy)'ni okumanızı, verilerinizin nasıl yönetildiğini daha iyi anlamanızı öneriyoruz. Bir Sci-Hook hesabı ile Bilimetri ve Hizmetleri'ne erişim sağlamanız durumunda Sci-Hook Gizlilik Bildirimi'ne de tabi olursunuz.

## Topladığımız Kişisel Veriler

Bilimetri Hizmetleri'ni kullanırken, sizden bazı kişisel veriler ("Kişisel Veriler") toplarız. Bu Kişisel Veriler; sizinle iletişim kurmak, hizmetlerimizi geliştirmek, size daha kaliteli bir hizmet sağlayabilmek, istatistiki veriler toplamak, hizmetlerimizin kullanımını daha iyi anlamak ve size destek sağlamak gibi amaçlarla toplanır. Topladığımız Kişisel Veriler üç kategori altında değerlendirilmektedir.

**Sizin sunmuş olduğunuz Kişisel Veriler:** Bilimetri Hizmetleri'nden faydalanmak amacıyla bir Bilimetri hesabı oluşturursanız veya bizimle iletişime geçmek için aşağıda belirtilmiş olan yollardan herhangi birisini kullanırsanız, aşağıda belirtilmiş olan Kişisel Veriler'i bize sağlamış olursunuz.

+ Hesap Verileri: Bir hesap açtığınızda Bilimetri kullanıcı adınız, Sci-Hook kullanıcı adınız, adınız, e-posta adresiniz, şifreniz, iletişim bilgileriniz, doğum tarihiniz, ödeme bilgileriniz ve işlem bilgileriniz gibi belirli Kişisel Veriler'i toplarız.
+ Kullanıcı İçeriği: Bilimetri Hizmetleri'ni kullandığınızda; girdi, metin, belge, görüntü veya geri bildirim gibi sağladığınız bilgilerin bir parçası olarak dahil edilen Kişisel Veriler'i toplarız.
+ Geri Bildirim Verisi: İnteraktif özelliklerle, anketlerle veya incelemelerle etkileşime geçmeniz durumunda sizlerden; iletişim bilgileri ve geri bildirim girdisi gibi Kişisel Veriler'i toplarız.
+ Profil Bilgileri: Kullanıcı hesabınızı oluşturmak için belirtmeniz durumunda sizlerden; biyografi, meslek, ek e-posta adresleri, profil fotoğrafınız, eğitim durumunuz ve sosyal medya hesaplarınıza dair bilgiler gibi Kişisel Veriler'i toplarız.
+ Demografik Bilgiler: Bazı durumlarda bize demografik bilgilerinizi paylaşabilirsiniz. Bu demografik bilgiler; cinsiyet, konuştuğunuz diller, yaşadığınız bölge gibi Kişisel Veriler'i kapsayabilir.
+ Destek Verileri: Bilimetri destek hizmetleri ile iletişime geçmeniz durumunda; iletişim bilgileriniz, destek ekibine sunmuş olduğunuz dosyalar, multimedya içerikleri, yazılı içerikler, cihaz ve tarayıcı bilgileri gibi Kişisel Veriler'i toplarız.

**Otomatik olarak topladığımız Kişisel Veriler:** Bilimetri Hizmetleri ile etkileşime geçmeniz durumunda otomatik olarak topladığımız bazı veriler bulunmaktadır. Bu veriler ve hangi durumlarda toplandıkları aşağıda belirtiliştir.

+ Diğer Şirketlere Ait Araçlar, İçerikler ve Düğmeler: Bilimetri Hizmetleri, üçüncü taraf hizmetlere yönlendiren bağlantılar veya düğmeler içerebilir. Bu özellikler ile etkileşime geçilmesi veri toplanmasına neden olabilir. Bu düğmeler, araçlar veya içeriklerle etkileşim kurmak, belirli tarayıcı bilgilerini otomatik olarak bu şirketler ile paylaşabilir. Daha fazla bilgi için lütfen bu şirketlerin gizlilik bildirimlerini inceleyin.
+ Gerekli Çerezler ve Benzer İzleme Teknolojileri: Bilimetri Hizmetleri'ni kullanırken sizi tanımak ve ayarlarınızı saklamak gibi temel işlevleri sağlamak için çerezleri ve benzer teknolojileri kullanırız.
+ Gerekli Olmayan Çerezler: Bazı çerezleri, sadece sizin izninizi aldıktan sonra kullanmaya başlarız. Bu çerezler arasında; ilgi alanlarına göre reklam sunma, pazarlama bilgileri toplama gibi çerezler bulunmaktadır. Bu çerezlerin nasıl kullanıldığı ve hangi durumlarda, hangi Kişisel Veriler'i topladığı hakkında daha fazla bilgi almak için Bilimetri Çerez Politikası'nı inceleyin.
+ Hizmet Kullanım Bilgileri: IP adresi, cihaz bilgileri, oturum ayrıntıları, isteklerin tarihi ve saati, cihaz türü ve kimliği, işletim sistemi, Bilimetri uygulama sürümü, Bilimetri Hizmetleri ile etkileşimleriniz gibi verileri toplarız.
+ İnternet Sitesi Kullanım Bilgisi: Bilimetri Servisleri'ne bağlı internet sitelerini hangi gün ve saat ziyaret ettiğiniz, hangi sayfaları görüntülediğiniz ve hangi bağlantıya tıkladığınız gibi bilgilerin otomatik olarak kaydını tutarız.

**Üçüncü taraflardan topladığımız veriler:** Bilimetri, toplamış olduğu bilgileri üçüncü taraflardan aldığı veriler ile birleştirip kullanabilir. Bu üçüncü taraflardan toplanan veriler aşağıda belirtilmiştir.

+ Hizmetleri Kullanan Diğer Kullanıcılardan Gelen Bilgiler: Bilimetri hizmetlerini kullanan diğer kullanıcılar bir sorunu raporladığında veya bizimle iletişime geçtiğinde, sizin hakkınızdaki bilgileri tarafımıza sağlayabilir.
+ Satıcılar, Ortaklar ve İştirakler: Bu beyanda belirtilen amaçlar doğrultusunda satıcılar, bayiler, ortaklar veya iştirakler gibi üçüncü taraflardan hakkınızda bilgi toplayabiliriz.
+ Bilimetri Hesabınıza Bağlı Servisler: Hesabınız ile bir üçüncü taraf hizmeti etkileşime geçirdiğinizde, bu üçüncü taraf hizmete bağlı hesabınızın ayarları hakkında adınız ve e-posta adresiniz gibi belirli bilgileri toplayabiliriz. Ayrıca, Bilimetri'ye bağlı diğer sistemlerdeki hesaplarınız hakkında da veriler toplarız.
+ Halka Açık Kaynaklar: Hakkınızda, halka açık olan kaynaklardan veriler toplayabiliriz.

## Kişisel Veriler'in İşlenmesi ve Kullanımı

Topladığımız Kişisel Veriler, Bilimetri Hizmetleri'ni nasıl ve hangi durumlarda, hangi erişim yöntemleri ile (internet sitesi, mobil uygulama, masaüstü uygulaması) kullandığınıza bağlı olarak değişmektedir. Bu bölüm, Bilimetri'nin toplamış olduğu bu bilgileri nasıl işlediği bütün potansiyel yöntemler hakkında detay vermeyi hedeflemektedir.

+ İletişim:  Kişisel Veriler'i sizi yeni Hizmetler, özellikler, teklifler, promosyonlar ve diğer ilgili bilgiler hakkında bilgilendirmek için kullanırız. Bu aynı zamanda onaylar, faturalar, teknik bildirimler, güncellemeler, güvenlik uyarıları ve idari mesajlar göndermeyi de içerir.
+ Çıkarım: Muhtemel tercihleri veya diğer özellikleri türetmek için topladığımız diğer verilerden yeni bilgiler üretiriz. Örneğin, IP adresinize dayanarak genel coğrafi konumunuzu çıkarıyoruz.
+ Kişiselleştirme: Bilimetri Hizmetleri'ni tercihlerinize göre özelleştirmek, kurumsal iş reklamlarının ve promosyon iletişimlerinin etkinliğini değerlendirmek ve sorunsuz ve tutarlı bir kullanıcı deneyimi sağlamak için kullanırız.
+ Güvenlik ve Emniyet: Bilimetri Hizmetleri genelinde güvenliği ve bütünlüğü sağlamak amacıyla, kötüye kullanım tespiti, önlenmesi ve hizmet şartlarının ihlaline yönelik olarak hem otomatik hem de manuel yöntemler kullanarak Kişisel Veriler'i işlemekteyiz.
+ Hizmet Sağlama: Kişisel Veriler'i, Bilimetri Hizmetleri'ni sizin tarafınızdan yapılandırıldığı ve kullanıldığı şekilde sunmak ve güncellemek ve sürekli kişiselleştirilmiş deneyimler ve öneriler sunmak için kullanırız.
+ Sorun Giderme: Teknik sorunları tanımlama ve çözme amacıyla Kişisel Veriler'i işleriz.
+ Ticari Operasyonlar: Kişisel Veriler'i; faturalama, muhasebe ve ücretlendirme gibi faaliyetler için kullanırız. Bu; dahili raporlama, finansal raporlama, gelir planlaması, kapasite planlaması ve tahmin modellemesi (ürün stratejisi dahil) için toplu istatistiksel veriler oluşturmayı içerir.
+ Devam Eden Hizmet Performansı: Kişisel Veriler, Bilimetri Hizmetleri'ni güncel ve performanslı tutmamıza ve kullanıcı verimliliği, güvenilirlik, etkinlik, kalite, gizlilik, erişilebilirlik ve güvenlik ihtiyaçlarını karşılamamıza yardımcı olur.
+ Yasal Yükümlülüklere Uyma ve Yasal Sorunları Çözme: Kişisel Veriler, Bilimetri'nin yasal yükümlülüklerine uyması, yargı önünde hesap verebilmesi, vergi sürecinde kullanılma gibi amaçlarla işlenebilir.

Bilimetri, Kişisel Veriler'i toplarken ve işlerken en az düzeyde veriden faydalanmaya özen gösterir. Sistemlerin sürdürülebilirliği ve kalitesi için ihtiyaç duyulmadığına karar verilen veriler toplanmaz ve işlenmez.

## Kişisel Veriler'in Paylaşımı

Kişisel Veriler'i sadece bu Gizlilik Politikası'nda belirtildiği şekilde işleriz ve paylaşırız. Kişisel Veriler'in kimlerle ve nasıl paylaşıldığı aşağıda belirtilmiştir. Hasass kişisel bilgilerinizi (gizli tutulan tıbbi bilgiler, etnik köken, cinsel yönelim gibi kişisel bilgiler) paylaşmak için sizden açık rızanızı isteriz.

+ Kötüye Kullanım ve Dolandırıcılık Önleme Kuruluşları: Kişisel Veriler'i, dolandırıcılığı, kötüye kullanımı veya Bilimetri Hizmetleri'ne yönelik saldırıları önlemek veya Bilimetri'nin ve kullanıcılarımızın güvenliğini korumak için gerekli olduğuna dair iyi niyetli bir inanca dayanarak bu kuruluşlara ifşa edebiliriz.
+ Yetkili Makamlar: Kişisel Veriler'i; yasal taleplere yanıt olarak veya haklarımızı ve güvenliğimizi korumak için yetkili kolluk kuvvetlerine, düzenleyicilere, mahkemelere veya diğer kamu makamlarına ifşa edebiliriz. Devletler, kurumlar ve kuruluşlardan almış olduğumuz Kişisel Veri paylaşımı taleplerinin istatistiklerini Sci-Hook Şeffaflık Merkezi'nde ve Sci-Hook Şeffaflık Raporu'nda açıkça paylaşırız. Daha fazla bilgi için lütfen Kullanıcı Verileri'nin Yasal Taleplerine Yönelik Kılavuz'umuzu inceleyin.
+ Ortaklar: Hizmetlerimiz için satış, danışmanlık, destek ve teknik hizmetler sunan üçüncü taraflarla işbirliği yapıyoruz. Kişisel Veriler'i Bilimetri ve Sci-Hook'un bu resmî ortakları ile paylaşabiliriz. Bu ortaklar Kişisel Veriler'i ticari bir amaçla kullanamaz ve Bilimetri veya Sci-Hook ile olan anlaşmalarına bağlı kalarak kendi sistemleri için işleyemez.
+ Diğer Sistemler: Kişisel Veriler'i, Bilimetri'ye bağlı diğer sistemlerle ve projelerle gerektiğinde paylaşabiliriz. Kişisel Veriler; bu sistemler ve projeler tarafından, kullanıcı hesabı oluşturmak, kullanıcı tercihlerine yönelik çıkarımda bulunmak, iletişime geçmek gibi amaçlarla kullanabilir.
+ Yasal Sorumluluklarımız: Bilimetri'nin bağlı olmuş olduğu ve hizmet sunduğu ülkelerde hizmet sunmaya devam edebilmesi amacıyla, ilgili ülkenin yasal düzenlemeleri gereğince Kişisel Veriler'i paylaşabiliriz. Bu durumda, Kişisel Veriler'in paylaşımı, Bilimetri'nin yasal yükümlülüklerini yerine getirmesi amacıyla olacaktır.

## Kişisel Veriler'in Saklanması ve Korunması

Bilimetri, Kişisel Veriler'i saklamak ve korumak amacıyla; yazılımsal, teknik, organizasyonel, stratejik ve fiziksel güvenlik önlemleri alır. Bu önlemler ile Kişisel Veriler'in yetkisiz erişim, değiştirme, ifşa, silme veya yok etme risklerini en aza indiririz. Bilimetri, Kişisel Veriler'i saklamak ve korumak amacıyla aşağıda belirtilmiş olan güvenlik önlemlerini alır.

+ Sunucu Güvenliği: Bilimetri; Kişisel Veriler'in saklanması ve korunması amacıyla, yüksek güvenlik standartlarına sahip ve çeşitli güvenlik önlemleri ile korunan sunucular kullanır. Bu sunuculardaki açıklar Bilimetri tarafından düzenli olarak denetlenir ve raporlanır. Sunucuların güvenliği için Bilimetri, güvenlik duvarları, güvenlik yazılımları ve güvenlik protokolleri kullanır. Sunucu hizmetini sağlayan şirketlerin güvenlik politikaları ve güvenlik sertifikaları Bilimetri tarafından düzenli olarak denetlenir. Sunucularda herhangi bir güvenlik açığı tespit edildiğinde, Bilimetri tarafından gerekli güvenlik önlemleri alınır. Bu güvenlik önlemleri; güvenlik duvarlarını değiştirmek ve güncellemek, güvenlik yazılımlarında değişiklik yapmak, güvenlik protokollerini değiştirmek ve sunucu hizmetinde değişiklik yapmak gibi önlemleri içerebilir.
+ Erişim Güvenliği: Kişisel Veriler'e erişim, sadece yetkili personeller tarafından sağlanır. Bu personeller, Kişisel Veriler'i sadece Bilimetri'nin belirlemiş olduğu amaçlar doğrultusunda kullanabilir. Kişisel Veriler'e erişim yetkisi olan personeller, Kişisel Veriler'i korumak ve gizliliğini sağlamak amacıyla gerekli güvenlik önlemlerini almakla yükümlüdür. Bu yükümlülükler, gizlilik ile ilgili sözleşme altında belirtilmiştir ve bu yükümlülükleri yerine getirmemeleri durumunda disiplin cezası veya anlaşma feshi gibi kararlara başvurulabilir. Kişisel Veriler'e erişime yönelik güvenlik önlemleri düzenli olarak denetlenir ve Kişisel Veriler'in barındırıldığı sunuculara yetkisiz erişim gerçekleşmemesi için sunucular düzenli olarak sınanır.
+ Yazılım Güvenliği: Bilimetri Hizmetleri, güvenilir ve yapısı gereği az açık barındıran programlama dilleri ve araçları ile geliştirilir. Geliştirilen programlarda kullanılan yazılım bileşenlerinin, bileşenleri geliştiren sağlayıcılar tarafından düzenli olarak güncellendiği, açıklarının kapatıldığı ve geliştirmeler yapıldığı göz önünde bulundurulur. Bilimetri Hizmetleri'nde, sadece aktif olarak hata düzeltmesi ve güvenlik iyileştirmesi alan yazılım bileşenleri kullanılır. Bu yazılım bileşenleri düzenli olarak güncellenir.
+ Veri Transferi: Kişisel Veriler'in başka sağlayıcılara taşınması, sunucu değişikliği veya Hizmet düzeyinde sistem değişikliklerinde çeşitli şifreleme yöntemleri kullanılarak Kişisel Veriler'in güvenliği sağlanır.
+ Şifreleme ve Güvenlik Protokolleri: Kişisel Veriler, Bilimetri Hizmetleri'nde aktarılırken ve saklanırken, güvenli şifreleme protokolleri kullanılarak korunur. Bu şifreleme protokolleri, Kişisel Veriler'in yetkisiz erişimden korunmasını sağlar. Ayrıca kullanıların Bilimetri Hizmetleri'ne erişimi de şifrelenerek güvenlik sağlanır. Bu şifreleme protokolleri; SSL, TLS, SSH, AES, RSA, HMAC gibi protokolleri içerebilir.

## Kişisel Veriler'in Dışa Aktarımı ve Silinmesi

Bilimetri, tarafınıza ait olan Kişisel Veriler hakkında haklarınızı önemser ve almak istediğiniz kararlar konusunda size yardımcı olur. Kişisel Veriler'in dışa aktarımı ve silinmesi ile ilgili haklarınız aşağıda belirtilmiştir.

+ Kişisel Veriler'in Dışa Aktarımı: Bilimetri, Kişisel Veriler'inizi dışa aktarmanıza olanak tanır. Kişisel Veriler'inizi dışa aktarmak için, Bilimetri Hizmetleri'nde yer alan veri dışa aktarım araçlarını kullanabilirsiniz. Bu araçlar, Kişisel Veriler'inizi belirli bir formatta dışa aktarmanıza olanak tanır. Dışa aktarılan Kişisel Veriler, Bilimetri'nin kontrolü dışında olacağı için, bu verilerin güvenliği ve gizliliği ile ilgili olarak Bilimetri sorumlu olmayacaktır. Dışa aktarılan Kişisel Veriler'in güvenliği ve gizliliği, dışa aktarılan verilerin saklandığı yerin gizlilik politikalarına tabi olacaktır. Kişisel Veriler'inizi dışa aktarımında farklı formatlar kullanabilirsiniz. Kişisel Veriler'in hangi formatlarda dışa aktarılabileceği, BilimetriHizmetleri'nde yer alan veri dışa aktarım araçlarında belirtilmiştir.
+ Kişisel Veriler'in Silinmesi: Bilimetri'de Kişisel Veriler'in silinmesi süreci hesap kapatma işlemi ile beraber gerçekleşmektedir. Bilimetri hesabınızı kapatmayı tercih ederseniz, Kişisel Veriler'iniz genellikle 24 saat içerisinde başka kişiler tarafından görüntülenemez hale getirilir. Ancak, Kişisel Veriler'in tamamen silinmesi için hesabın kapatılmasından sonra genellikle 30 gün süre verilir. Herkese açık olan Kişisel Veriler'in arama motorları ve çeşitli diğer araçlar tarafından görüntülenebilir olması Bilimetri'nin sorumluluğunda değildir ve yasal olarak Bilimetri'yi bağlamaz. Kişisel Veriler'in silinmesi durumunda, yasal yükümlülükler (buna kolluk kuvvetlerinin talepleri dahildir) doğrultusunda bazı Kişisel Veriler saklanmaya devam edebilir. Hesap kapatma işleminden sonra sadece makul ölçüde gerekli olan Kişisel Veriler saklanır. Bilimetri hesabınızı kapatmanız ve bağlantılı verilerin silinmesi için talep göndermeniz, Sci-Hook hesabınızı da kapatmanız ve Sci-Hook hesabınızla bağlantılı verileri silmeniz için de talep gönderdiğiniz anlamına gelmez. Sci-Hook hesabınız bu işlemden etkilenmeyecektir. Sci-Hook hesabınız ve hesabınıza bağlı verileriniz hakkında yapabileceklerinizi öğrenmek için Sci-Hook'un Gizlilik Bildirimi'ni inceleyiniz.
+ Kişisel Veriler'in Güncellenmesi: Bilimetri, Kişisel Veriler'inizi güncellemenize olanak tanır. Kişisel Veriler'inizi güncellemek için, Bilimetri Hizmetleri'nde yer alan veri güncelleme araçlarını kullanabilirsiniz. Ayrıca Kişisel Veriler'inizin düzeltilmesi ve güncellenmesi için Sci-Hook ile iletişime geçebilirsiniz. Verilerinizin yanlış olması durumunda, bu verilerin düzeltilmesi ve güncellenmesi için talepte bulunabilirsiniz.

## Bu Gizlilik Politikası'ndaki Değişiklikler

Bilimetri, bu Gizlilik Politikası'nı zaman zaman güncelleyebilir. Gizlilik Politikası'ndaki değişiklikler, Bilimetri Hizmetleri'nde yayınlanarak yürürlüğe girer. Bu Gizlilik Politikası'nın en son ne zaman güncellendiğini görmek için lütfen [bu sayfayı](https://bilimetri.org/gizlilik-politikasi) ziyaret edin. Gizlilik Politikası'ndaki değişiklikler, Bilimetri Hizmetleri'ni kullanmaya devam etmeniz durumunda kabul edilmiş sayılır. Gizlilik Politikası'nda yapılacak önemli değişiklikleri sizlere, Bilimetri Hizmetleri'ne kayıtlı e-posta adresiniz aracılığıyla bildireceğiz. 

Bu Gizlilik Politikası'nda yapılacak değişiklikler ile yürürlüğe girecek olan güncellemeleri kabul etmemeniz durumunda Bilimetri Hizmetleri'ni kullanımınızı sonlandırabilirsiniz. Kullanım sonlandırması, hesap kapatma işlemi ile gerçekleşir ve Kişisel Veriler'in silinmesi süreci başlar.

## Bu Gizlilik Politikası'nın Çevirileri

Bu Gizlilik Politikası'nın farklı dillerde çevirileri bulunabilir. Bu çeviriler, Bilimetri'nin Gizlilik Politikası'nı sunmuş olduğu sayfa üzerinden yayımlanacaktır. Bu Gizlilik Politikası'nın farklı dillerdeki çevirileri arasında bir çelişki olması durumunda, Türkçe dilindeki orijinal metin geçerli olacaktır.

## İletişim

Bu Gizlilik Politikası hakkında sorularınız varsa lütfen Sci-Hook ile iletişime geçin. Sci-Hook ile iletişime geçmek için aşağıda belirtilmiş olan iletişim bilgilerini kullanabilirsiniz. Bilimetri'nin yasal sorumluluğu Sci-Hook Organizasyonu'na aittir.

Sci-Hook Organizasyonu Hukuk Birimi: legal[at]scihook[nokta]org

Yasal adresimiz:

Sci-Hook Organizasyonu. Yenimahalle, Ankara, Türkiye.