# Bilimetri Yayın Politikası

Güncelleme: 2024

Yürürlük: 2024

Bilimetri Yayın Politikası; Bilimetri'de yayımlanan bütün içeriklerin tabi olduğu kurallar, ilkeler ve standartlar bütünüdür. Bilimetri'de yayımlanacak herhangi bir içerik Bilimetri Yayın Politikası'na mâkul olan ölçülerde uymalıdır. Bazı kurallarda esnetmeler olabileceği gibi bazılarında kati suretle esnetme olmayabilir. Bunların hepsi de yine işbu politika içerisinde açıkça belirtilmiştir.

Bilimetri'de yayım yapacak ve yayımların denetimini sağlayacak herkesin işbu politikayı düzenli olarak takip etmesi, güncellemelere uygun hareket etmesi ve işbu politika ile çelişen durumlardan uzak durması gerekmektedir.

Bilimetri Yayın Politikası; Bilimetri içeriklerine uygulanacak yazım kurallarını ve standartlarını belirlediği gibi, içeriklerin bilimsel kapsamı ve akademik yeterliliği gibi konuları da belirlemektedir. Politika üç temel başlık altında toplanmıştır: "yayın ilkeleri ve genel kurallar", "bilimsel kurallar ve standartlar" ve "yazım kuralları ve standartları".

## Yayın İlkeleri ve Genel Kurallar

1. Bilimetri'de yayımlanacak bütün içerikler; bilimi daha fazla kişiye ulaştırmak, akademik çalışmaları halka açıklamak, gençlerin bilime olan ilgisini artırmak, eğitimde ve eğitim kültüründe bilimsel yaklaşımı geliştirmek, bilimsel çalışmalara daha fazla olanak sunulmasını sağlamak ve toplumun bilime olan genel yaklaşımını olumlu yönde etkilemek amaçlarıyla yazılmış olmalıdır. Bazı içerikler bu amaçlardan sadece birisini karşılarken, bazı içerikler bu amaçların hepsini karşılayabilir. Ancak Bilimetri'de yayımlanacak içeriklerin bu amaçlardan en az birini hedefliyor olması gereklidir.
2. Bilimetri'de yayımlanacak hiçbir içerik kâr odaklı ticari amaç güdemez. Bilimetri içeriklerinin tamamı kâr amacı gütmeksizin, bilimi herkese ulaştırabilmek amacıyla yazılmaktadır. Bu sebeple Bilimetri içeriklerinde; içerik içi ürün yerleştirme, içeriğin tamamının sponsorluk amacı taşıdığı yazılar ve üzeri örtülmüş reklamlar yer alamaz. Bilimetri'nin giderlerini karşılamak amacıyla anlaşılan sponsorlu içeriklerin nasıl belirlendiği ve hangi kuralların uygulandığı Bilimetri Sponsorluk Sözleşmesi'nde yer almaktadır. Sponsorlu içerikler dâhil olmak üzere, hiçbir içeriğin tamamı reklamdan oluşamaz.

## Bilimsel Kurallar ve Standartlar